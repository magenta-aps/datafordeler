Administrering i DAFO Admin
===========================

Autentificerede brugere kan administrere adgangen til den grønlandske
datafordeler for brugere, organisationer og systemer. Derudover kan også
adgangstypernes brugerprofiler administreres.
Det er kun muligt at tilknytte og rette brugerprofiler,
som brugeren selv har serviceudbyderrettigheder til.


Søgning
-------

På forsiden kan der under hhv. adgang og brugerprofiler søges på
brugere, organisationer og systemer og brugerprofiler.
Der søges på navnene. For brugere er dette udvidet til både fornavn og
efternavn samt email.

Der vises en autocomplete liste over søgeresultaterne, i mens
søgefeltetet udfyldes.
For at gå til ret-siden for den ønskede adgang eller brugerprofil
klikkes på det ønskede element i autocomplete-listen.



Oprettelse
----------

For at oprette en ny adgang eller brugerprofil klikkes på en af de fire
knapper, som er navngivet "Opret X", hvor X er en af de tre adgangstyper
eller *brugerprofil*.

På opret-siderne udfyldes felterne med den ønskede data.
Derefter klikkes enten på "Opret ny X" eller "Opret og tilføj endnu en".
Adgangen gemmes, når en af de to knapper klikkes, såfremt alle felterne
er udfyldt med gyldig data.


Lister
------

For at liste alle adgange af en type eller brugerprofiler klikkes på en
af de fire knapper, som er navngivet "Liste over X", hvor X er en af de
tre adgangstyper eller *brugerprofil*.

På liste-siderne ses en tabel over alle adgange af en type eller
brugerprofiler.
Over tabellen ses en lyseblå bar, hvor der udstilles en række funktioner.
For at komme til opret-siden klikkes på knappen "Opret ny X".
For at skifte status på flere af adgangene i oversigten markeres disse
og klikkes på knappen "Skift status", som viser en liste af statusser,
som ved klik ændrer status på de markerede adgange til den valgte status.
På samme måde kan der til adgange og brugerprofiler tildeles hhv.
yderligere brugerprofiler og yderligere systemroller samt
områdeafgrænsninger.

Tabellen kan sorteres efter en af kolonnerne og der kan for
adgangene filtreres på status ved at vælge en filtrering i dropdown-boksen
sidst i den lyseblå bar ovenover tabellen.



Rettelse
--------

For at rette en adgang eller brugerprofil klikkes enten på dens navn
i den liste, hvor den hører til eller også fremsøges den på forsiden.

På ret-siderne ændres data i de felter, som skal rettes.
Derefter klikkes på "Gem ændringer" og ændringerne er gemt,
såfremt alle felterne er udfyldt med gyldig data.



Historik
--------

For at se historikken for en adgang eller brugerprofil klikkes enten på
dens navn i den liste, hvor den hører til eller også fremsøges den på
forsiden. På ret-siden klikkes på knappen "Se historik".

På historik-siderne ses en liste over ændringer med de seneste ændringer
øverst. For hver ændring ses af hvem og hvornår ændringen er foretaget.
Derudover ses al data for den givne adgang eller brugerprofil for den
pågældende ændring.




